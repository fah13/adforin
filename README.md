# Aðförin
Lokaverkefni þetta í Þróun hugbúnaðar A fólst í því að hanna einfaldan leik, með því að nota Python forritunarmálið. Unnið var í fjórum sprettum, út frá Agile hugmyndafræði, yfir ca. 8 vikna tímabil.
Sigmundur Davíð, fyrrverandi ráðherra, er aðalsöguhetja leiksins og er markmið leiksins að leysa þrjár þrautir á leið sinni aftur í forsætisráðherrastólinn, eftir að hafa misst embættið úr greipum sér vorið 2016. Lauslegar kröfur voru settar fram af verkkaupa en kröfurnar voru einnig mótaðar af verktökunum sjálfum.
Við hönnun leikjarins var notast við nokkur gagnasöfn og lögð var áhersla á hlutbundna forritun og samskipti milli klasa. Gerð voru UML rit og er uppsetning kóðans sýnd myndrænt í skýrslunni.
Afurð verkefnisins er leikurinn Aðförin sem hefur gott afþreyingargildi og stenst helstu upp- haflegu markmið og kröfur. Verktakar eru ánægðir með útkomuna og lærðu heilmikið af þessari vinnu. Hver veit hvert framhaldið verður og hvert þetta verkefni leiðir okkur?